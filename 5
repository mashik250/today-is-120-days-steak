চট্টগ্রাম শহর থেকে গিয়ে পটিয়া ও কর্ণফুলী উপজেলার মধ্যবর্তী শিকলবাহা ভেল্লাপাড়া সেতু এলাকায় মিছিল করেছে নিষিদ্ধ সংগঠন ছাত্রলীগের কয়েকজন কর্মী। ফ্যাসিস্ট মুজিবের জন্মদিন উপলক্ষে গত রোববার রাত পৌনে তিনটার দিকে তিন থেকে চার মিনিটের এ মিছিল করে দ্রুত চলে যায় তারা। পটিয়া উপজেলার শান্তির হাট এলাকার জে কে রাজু নামের একজনের সঙ্গে চুক্তিবদ্ধ হয়ে তাঁরা নগর থেকে এসে এ মিছিল করে বলে জানা যায়।

পরে তাদের ফেসবুকে পোস্ট করা মিছিলের ভিডিও ফুটেজ দেখে নগরের বিভিন্ন স্থান থেকে আজ মঙ্গলবার সকালে চারজনকে গ্রেপ্তার করে পুলিশ।
