দখলদার ইসরাইলের সন্ত্রাসী হামলায় ফিলিস্তিন স্বাধীনতাকামী সশস্ত্র সংগঠন কুদস বিগ্রেডের মুখপাত্র কমান্ডার আবু হামজা শাহাদাত বরণ করেছেন। ইসলামী জিহাদ আন্দোলন তার শাহাদাতের বিষয়টি নিশ্চিত করে।

ফিলিস্তিন ইসলামী জিহাদ নামে পরিচিত সংগঠনটি জানায়, তাদের সামরিক শাখা কুদস বিগ্রেডের মুখপাত্র কমান্ডার নাজি আবু সাঈফ যার সামরিক উপনাম আবু হামজা, ইসরাইলের বিমান হামলায় পরিবার সহ শহীদ হয়েছেন। একইসাথে তার দুই দেহরক্ষীও শাহাদাতবরণ করেছেন।

গাজার মধ্যাঞ্চলে ছিলো কমান্ডার আবু হামজার বসবাস। যুদ্ধবিরতি চুক্তি ভঙ্গ করে ইসরাইল গতকাল সাহরির সময় গাজা উপত্যকায় পুনরায় গণহত্যা শুরু করলে ভয়াবহ বিমান হামলায় ২ সন্তান, স্ত্রী পরিবারের বেশ কয়েকজন সদস্য সহ শহীদ হোন তিনি।

তাঁর শাহাদাতের আগপর্যন্ত আগে কখনোই তাকে প্রকাশ্যে দেখা যায়নি। ছবিতে মাঝে আবু হামজা ও দুই পাশে দুই দেহরক্ষীর ছবি।
